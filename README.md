 პროექტი არის დავალებების მართვის და თვითანალიზის აპლიკაცია. ეს აპლიკაცია შეიქმნა PyQt5-ის გამოყენებით და მისი მთავარი მიზანია დავალებების მარტივად დამატება, რედაქტირება, წაშლა და ამასთან ერთად — 
 პროდუქტიულობის და განწყობის ანალიზი.

აპლიკაციას აქვს მარტივი ინტერფეისი, სადაც მე, როგორც მომხმარებელმა, შემიძლია დავამატო ნებისმიერი დავალება, დავწერო აღწერა, ავირჩიო კონკრეტული თარიღი, განწყობა და მივანიჭო პროდუქტიულობის ქულა. 
ეს ყველაფერი ინახება SQLite ბაზაში, რაც იმას ნიშნავს, რომ ინფორმაცია არ იშლება და ყოველთვის ხელმისაწვდომია.

ბაზასთან მუშაობისთვის გამოიყენება ცალკე კლასი — Database, სადაც თავმოყრილია ყველა CRUD ოპერაცია, ანუ დავალების შექმნა, წაკითხვა, განახლება და წაშლა. ეს მეთოდები შემდეგ ვიყენებ ძირითად UI-ში, 
რომელიც აგებულია PyQt-ის კომპონენტებით — მაგალითად QTableWidget, QPushButton, QLineEdit და ა.შ.

ამ აპლიკაციის ერთ-ერთი ყველაზე საინტერესო და გამოსადეგი ნაწილი არის სტატისტიკის ჩანართი, სადაც ხედავ გრაფიკულად თქვენს პროდუქტიულობასა და განწყობებს. აქ ვიყენებ matplotlib-ს. მაგალითად, 
სვეტოვანი გრაფიკი აჩვენებს, რომელი განწყობის დროს ხართ უფრო პროდუქტიული. ხაზოვანი გრაფიკი გაძლევთ შესაძლებლობას ნახოთ, როგორ იცვლებოდა პროდუქტიულობა დროთა განმავლობაში, ხოლო წრიული 
დიაგრამა გეხმარებათ გაიგოთ, რომელი განწყობა ჭარბობს თქვენს დღიურებში.

ეს ყველაფერი არა მხოლოდ ტექნიკურად სასარგებლოა, არამედ რეალურად გეხმარებათ პროდუქტიულობაში. მარტივად ხვდებით, რომელ დღეებში მუშაობთ უკეთესად, რა განწყობა გაძლევთ მეტ მოტივაციას და 
რომელი ტიპის დღეებში გჭირდებათ მეტი დასვენება ან ცვლილება.

კოდს რაც შეეხება, მაქსიმალურად არის გამოყენებული ობიექტზე ორიენტირებული სტრუქტურა — ფუნქციონალი დაყოფილია ცალკე ფაილებში: MainWindow.py-ში არის დიზაინის და ლოგიკის ნაწილი, 
database.py-ში — მონაცემების მართვა და charts.py-ში — გრაფიკების დახაზვა.

მოკლედ რომ ვთქვა, ეს აპლიკაცია არის ერთგვარი თვითანალიზის და ორგანიზების ხელსაწყო, რომელიც ტექნოლოგიების საშუალებით გეხმარებათ იყოთ უფრო პროდუქტიული და ფოკუსირებული.
